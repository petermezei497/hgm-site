---
title: Nem az a kérdés, ki építette
date: 2026-01-24
draft: false
publishDate: 2026-01-24T12:30:00Z
---


A Kheopsz-piramis körüli viták számomra sosem igazán arról szóltak,
hogy pontosan ki építette.

Sokkal inkább arról, hogy mi történik egy rendszerrel akkor,
amikor kiderül: egy alapfeltevése nem igaz.

Nem az az igazi „veszély”, hogy új információ kerül elő.
Hanem az, hogy egy axióma megdől.
Egy olyan ki nem mondott alap, amire eddig minden magyarázat, narratíva, önkép rá volt építve.

És ilyenkor derül ki, mennyire rugalmas egy rendszer.

Egy stabil rendszer nem omlik össze attól,
hogy pontosítania kell a saját történetét.
Nem fél attól, hogy azt mondja: eddig ezt hittük, most már többet tudunk.
Az emberek attól még emberek maradnak,
a kultúrák nem vesznek el,
csak árnyaltabbá, pontosabbá válik a kép.

A törékeny rendszerek viszont félnek ettől.
Mert ha egy axióma megdől, akkor kiderülhet,
hogy nem minden abból következett, amiből eddig gondoltuk.

Érdekes módon a Kheopsz-piramis utáni „utánépítések” is ezt mutatják meg számomra.
Nem azt, hogy „ki volt ügyesebb”,
hanem azt, milyen ritka az, ami valóban időtálló.
És hogy a nagyság nem mindig reprodukálható pusztán szándékkal vagy hatalommal.

Talán ezért is izgalmas ez a téma ma is.
Nem a múlt miatt,
hanem azért, mert nagyon sok jelenkori rendszerünk működik ugyanígy:
nem az igazságtól fél,
hanem attól, hogy nem bírná el a korrekciót.